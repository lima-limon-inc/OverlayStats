UMOWA LICENCYJNA

Przedmiotem niniejszej Umowy licencyjnej (zwanej dalej Umową licencyjną)
jest oprogramowanie komputerowe – Komunikator Tlen.pl oraz jego
uaktualnienia i uzupełnienia a także załączona dokumentacja, zwane dalej
łącznie Komunikatorem Tlen.pl (chyba że wyraźnie zaznaczono inaczej
wskazując odrębnie na Komunikator Tlen.pl i dokumentację).

Licencjodawcą jest o2.pl Sp. z o.o. z siedzibą w Warszawie przy ul.
Jutrzenki 177. Prawa autorskie do Komunikatora Tlen.pl, w tym prawa do
dokumentacji, przysługują o2.pl Sp. z o.o. i są chronione zarówno prawem
polskim jak i umowami międzynarodowymi. Usuwanie albo ukrywanie noty
copyright jest zabronione. 

Licencjobiorcą jest osoba fizyczna lub osoba prawna.

Licencjobiorca instalując, kopiując, pobierając z jakiejkolwiek sieci 
komputerowej lub jakiegokolwiek innego źródła Komunikator Tlen.pl lub
używając w jakikolwiek sposób Komunikator Tlen.pl, zgadza się
przestrzegać postanowienia niniejszej Umowy licencyjnej. Brak zgody
Licencjobiorcy na postanowienia niniejszej Umowy licencyjnej powoduje,
iż Licencjobiorca nie ma prawa do pobierania, instalowania, kopiowania,
używania w jakikolwiek sposób Komunikatora Tlen.pl, a tego typu
zachowania są nielegalne, co oznacza, iż pociągają za sobą
odpowiedzialność karną i cywilną. 

Komunikator Tlen.pl jest dostępny na zasadach freeware, co oznacza, iż
używanie Komunikatora Tlen.pl w sposób zgodny z niniejszą Umową
licencyjną jest całkowicie bezpłatne. 

Licencjobiorca ma prawo (wyłącznie w celach niekomercyjnych) do
korzystania z Komunikatora Tlen.pl oraz załączonej dokumentacji,
udzielania, w granicach Umowy licencyjnej, sublicencji do Komunikatora
Tlen.pl oraz załączonej dokumentacji, kopiowania Komunikatora Tlen.pl
oraz załączonej dokumentacji i rozpowszechniania Komunikatora Tlen.pl
oraz załączonej dokumentacji. Powyższe nie wyklucza wykonywania praw z
Umowy licencji przez inne aniżeli osoby fizyczne podmioty (także
prowadzące działalność gospodarczą) oraz przez osoby fizyczne
prowadzące działalność gospodarczą. Prawa przyznane w niniejszej Umowie
licencji mogą być wykonywane wyłącznie w celach niekomercyjnych, co
oznacza, iż Licencjobiorca nie jest uprawniony do przyjmowania
jakichkolwiek świadczeń z tytułu wykonywania tych praw od jakichkolwiek
innych podmiotów.

Komunikator Tlen.pl może być kopiowany i rozpowszechniany tylko z
załączoną dokumentacją, na warunkach w niej określonych, przy użyciu
urządzeń zapewniających sporządzenie wiernych kopii. 

Niniejsza Umowa licencyjna nie daje prawa do jakiejkolwiek modyfikacji
Komunikatora Tlen.pl.

Komunikator Tlen.pl może być kopiowany lub rozpowszechniany wyłącznie
w całości.
 
Licencjobiorca nie otrzymuje od Licencjodawcy jakiejkolwiek gwarancji na
niniejsze oprogramowanie. Rękojmia jest wyłączona. Wyłącza się
jakąkolwiek odpowiedzialność Licencjodawcy z tytułu użycia w
jakikolwiek sposób bądź niemożności użycia przez Licencjobiorcę
Komunikatora Tlen.pl, chyba że szkoda wynikła z winy umyślnej
Licencjodawcy. Licencjodawca w szczególności nie odpowiada za
przydatność, skuteczność, niezawodność Komunikatora Tlen.pl.
Licencjodawca nie odpowiada za utracone dane. 

Warunkiem korzystania z Komunikatora Tlen.pl jest posiadanie przez
Licencjobiorcę bezpłatnego konta pocztowego pod domeną Tlen.pl.

Komunikator Tlen.pl umożliwia przetwarzanie danych osobowych 
w rozumieniu ustawy z dnia 29 sierpnia 1997 r. o ochronie danych
osobowych (Dz. U. Nr 133, poz. 883, z późn. zm.). Licencjodawca nie
ponosi odpowiedzialności za działania Licencjobiorcy mogące naruszać
przepisy powołanej ustawy. Licencjobiorca ponosi wyłączną
odpowiedzialność za swoje działania mogące naruszać przepisy powołanej
ustawy.

Copyright © 2001-2010 Grupa o2 Spółka z o.o., Warszawa, ul. Jutrzenki 177.